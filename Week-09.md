# Week 09 การเขียนโปรแกรมกราฟฟิกส์ด้วย GDI+

# 1. กล่าวนำ
ใบงานนี้ มีวัตถุประสงค์ เพื่อให้นักศึกษา ได้รู้จักกับ GDI+ ซึ่งจะช่วยให้นักษาสามารถ
อธิบายระบบพิกัดใน GDI+ ได้ สามารถใช้คำสั่งพื้นฐานของ GDI+ ในการวาดกราฟฟิกส์อย่างง่ายได้

# 2. เนื้อหา 
## 2.1. เกี่ยวกับ GDI+ 
GDI+ (Graphics Device Interface Plus) เป็นกราฟฟิกส์ไลบรารี่ ซึ่ง Microsoft จัดเตรียมไว้ให้นักพัฒนาโปรแกรมได้ใช้ทำงานด้านกราฟฟิกส์ โดยที่ GDI+ จะมีลักษณะเป็น OOP เต็มตัว  

ก่อนที่จะมี GDI+ ไมโครซอฟท์มีไลบรารี่ชื่อ GDI ซึ่งอยู่ในไฟล์ gdi32.dll ติดตั้งมาบน Windows ทุกตัวจนกระทั่งมาถึงยุค Windows XP ทางไมโครซอฟท์ก็ได้ปรับปรุง GDI ให้มีความสามารถมากขึ้น โดยให้ชื่อว่า GDI+ และยังคงใช้ต่อมาจนถึงวินโดวส์รุ่นปัจจุบัน
## 2.2. ความสามารถของ GDI+
 ความสามารถของ GDI+ จะมีอยู่ 3 ส่วนหลักๆ คือ
* Vector graphics เป็นการสร้างกราฟฟิกส์ 2 มิติ ด้วยรูปทรงเรขาคณิตพื้นฐาน เช่น เส้นตรง(Line) เส้นโค้ง (Curve) สี่เหลี่ยม(Rectangle) วงรี (Ellipse) เป็นต้น

* Imaging นอกจากความสามารถในการวาดภาพด้วยรูปทรงเรขาคณิตแล้ว GDI+ ยังมีความสามารถในด้านการ แสดงผล, Load/Save ไฟล์ภาพชนิดต่างๆ ในรูปของ bitmap (bitmap ในที่นี้หมายถึงไฟล์ภาพทุกชนิด ที่แสดงเป็น pixel และไม่สามารถอธิบายด้วยรูปทรงเรขาคณิตอย่างง่ายๆ ได้ เช่น ภาพถ่าย ภาพสแกน เป็นต้น)

* Typology เป็นการจัดการเกี่ยวกับฟอนต์ ซึ่งมีความสามารถในการแสดงผลแบบ anti aliasing ทำให้ขอบของตัวอักษรดูเรียบขึ้นมากกว่าการเขียนโปรแกรมด้วย GDI

## 2.3. ระบบพิกัดใน GDI+ 
ใน GDI+ จะมีระบบพิกัดที่ใช้งานอยู่เป็นจำนวน 3 ระบบ คือ World coordinate, Page coordinate และ Device coordinate

* World coordinate จะทำงานกับระบบหน่วยที่ใช้ในชีวิตประจำวัน เช่น หน่วยมิลลิเมตร หรือ หน่วยนิ้ว เป็นต้น

* Page coordinate จะทำงานกับระบบ coordinate บนหน้ากระดาษ และจะสามารถพิมพ์ออกทางเครื่องพิมพ์ตามขนาดที่กำหนดบน page coordinate

* Device coordinate จะทำงานกับ pixel บนจอหรือบนเครื่องพิมพ์

# 3. การทดลอง


### เริ่มต้นกับ C# และ GDI+
1. เรียกโปรแกรม Visual Studio
2. สร้าง Project ใหม่ เป็นชนิด C# โดยมีชื่อ project คือ GDIPlus_1
![รูปที่ 1 การสร้าง Project ชนิด Windows Form App (.NET Framework)](./images/fig-01.png)

รูปที่ 1 การสร้าง Project ชนิด Windows Form App (.NET Framework)

3.	เมื่อ Wizard สร้าง Project เสร็จแล้ว จะนำเรามาที่หน้าต่าง Form1.cs[Design] ให้คลิกที่ปุ่ม Events ของ Properties pane ตาม (1) และ Double click ที่ Paint ตาม (2)

![รูปที่ 2 การเพิ่ม event ให้กับ Paint](./images/fig-02.png)


รูปที่ 2 การเพิ่ม event ให้กับ Paint


4.	เพื่อให้โปรแกรมของเราสามารถใช้งาน GDI+ ในการวาดภาพ 2D ได้ ให้ทำการเพิ่ม “using System.Drawing.Drawing2D;”  ลงในบรรทัดที่ 10 ดังรูป

![รูปที่ 3 การเพิ่ม using System.Drawing.Drawing2D;](./images/fig-03.png)

รูปที่ 3 การเพิ่ม using System.Drawing.Drawing2D;

5. ให้เพิ่มบรรทัดต่อไปนี้ลงในฟังก์ชัน private void Form1_Paint(object sender, PaintEventArgs e)

  5.1 สร้าง Object ของกราฟิกส์ โดยคำสั่ง Graphics g = e.Graphics; ซึ่ง Object ชื่อ e ถูกส่งผ่านมาทาง argument ของฟังก์ชัน

  5.2 เพิ่มออบเจกต์ของปากกา สีน้ำเงินขนาด 2 พิกเซล ด้วยคำสั่ง Pen = new Pen(Color.Blue, 2);

  5.3 วาดสี่เหลี่ยมด้วยคำสั่ง g.DrawRectangle(bluepen, 10, 10, 100, 100);

  5.4 คืนหน่วยความจำให้ระบบโดยการลบออบเจ็กต์ปากกาสีน้ำเงิน โดยคำสั่ง bluepen.Dispose();


![รูปที่ 4 ตัวอย่างการแก้ไขเมธอด Form1_Paint](./images/fig-04.png)

รูปที่ 4 ตัวอย่างการแก้ไขเมธอด Form1_Paint


6.	ทดลอง Build และ Run โปรแกรมและบันทึกผล

```
  บันทึกผลการทดลอง

```


